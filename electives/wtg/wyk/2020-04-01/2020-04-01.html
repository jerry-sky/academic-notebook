<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title></title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <link rel="stylesheet" href="/style.css" />
  <script src="https://cdn.jsdelivr.net/npm/mathjax@3/es5/tex-mml-chtml.js" type="text/javascript"></script>
  <link rel="preconnect" href="https://fonts.gstatic.com">
  <link href="https://fonts.googleapis.com/css2?family=Merriweather&display=swap" rel="stylesheet">
  <link href="https://fonts.googleapis.com/css2?family=Fira+Code:wght@500&display=swap" rel="stylesheet">
</head>
<body>
<h1 id="grafy-planarne-i">Grafy Planarne I*</h1>
<p><em>*odwołany z powody koronawirusa</em><br />
<em>(2020-04-01)</em></p>
<h2 id="kilka-pojęć-pomocniczych">Kilka pojęć pomocniczych</h2>
<h3 id="krzywa-w-realsn">Krzywa w <span class="math inline">\(\reals^n\)</span></h3>
<p>Dowolne ciągłe odwzorowanie <span class="math inline">\(\gamma:[a,b] \rightarrow \reals^n\)</span></p>
<h3 id="krzywa-jordana">Krzywa Jordana</h3>
<p>taka krzywa <span class="math inline">\(\gamma:[a,b] \rightarrow \reals^n\)</span>, że <span class="math inline">\(\gamma(a) = \gamma(b)\)</span> oraz, że <span class="math inline">\(\gamma\)</span> jest różnowartościowe na przedziale <span class="math inline">\((a,b)\)</span>.</p>
<p>Wyobrażać ją sobie możemy jako pętlę bez przecięć.</p>
<h3 id="twierdzenie-o-krzywej-jordana"><span class="math inline">\(Twierdzenie\)</span> o krzywej Jordana</h3>
<p>Każda <a href="#krzywa-jordana">krzywa Jordana</a> rozdziela płaszczyznę na dwa rozłączone obszary i jest ich wspólnym brzegiem.</p>
<div class="figure">
<img src="jordan-curve.png" alt="Jordan&#39;s curve" />
<p class="caption">Jordan's curve</p>
</div>
<h2 id="textdefinicja-graf-planarny"><span class="math inline">\(\text{Definicja}\)</span> <strong>graf planarny</strong></h2>
<p>Graf <span class="math inline">\(G=(V,E)\)</span> jest <strong>grafem planarnym</strong> jeśli jego wierzchołki możemy przedstawić jako punkty płaszczyzny, a krawędzie jako krzywe na płaszczyźnie łączące wierzchołki, przy czym punktami wspólnymi dwóch różnych krawędzi mogą być tylko ich końcowe wierzchołki.</p>
<p>Poniżej widzimy, że graf <span class="math inline">\(K_4\)</span> jest <strong>grafem planarnym</strong>.</p>
<div class="figure">
<img src="graf-planarny-k-4.png" alt="graf planarny K_4" />
<p class="caption">graf planarny <span class="math inline">\(K_4\)</span></p>
</div>
<p>Graf <span class="math inline">\(K_{2,4}\)</span> również jest planarny.</p>
<div class="figure">
<img src="graf-planarny-k-2-4.png" alt="graf planarny K_{2,4}" />
<p class="caption">graf planarny <span class="math inline">\(K_{2,4}\)</span></p>
</div>
<h3 id="textuwagi-co-do-grafów-planarnych"><span class="math inline">\(\text{Uwagi}\)</span> co do grafów planarnych</h3>
<ol style="list-style-type: decimal">
<li>Dosyć łatwo można pokazać, że w pojęciu planarności pojęcie łuku można zastąpić krzywymi łamanymi, czyli takimi, które rozbijają się na skończoną liczę odcinków. Od tej pory zawsze będziemy stosowali takie reprezentacje grafów planarnych.</li>
<li>Można również pokazać, że dowolne krzywe można zastąpić odcinkami. Widzieliśmy to na dwóch powyższych rysunkach.</li>
</ol>
<h2 id="texttwierdzenie-grafy-k_33-oraz-k_5-nie-są-planarne"><span class="math inline">\(\text{Twierdzenie}\)</span> Grafy <span class="math inline">\(K_{3,3}\)</span> oraz <span class="math inline">\(K_5\)</span> nie są planarne</h2>
<p><a href="https://youtu.be/wnYtITkWAYA?t=190">Nieformalny dowód <span class="math inline">\(K_{3,3}\)</span> jest nie-planarny</a></p>
<p>Udowodnimy to <span class="math inline">\(Twierdzenie\)</span> w późniejszej części tego wykładu.</p>
<h2 id="reprezentacja-planarna-grafu">Reprezentacja planarna grafu</h2>
<p>Niech <span class="math inline">\(G\)</span> będzie zbiorem punktów i krawędzi.<br />
Jest to zbiór domknięty.<br />
Zbiór <span class="math inline">\(\reals^2 \setminus G\)</span> rozkłada się na spójne składowe zwane regionami <em>(ścianami)</em>:</p>
<div class="figure">
<img src="reprezentacja-planarna-grafu.png" alt="reprezentacja planarna grafu" />
<p class="caption">reprezentacja planarna grafu</p>
</div>
<p>Przykładowo, tutaj mamy <strong>4 regiony</strong> <em>(ściany)</em> przy czym region <span class="math inline">\(F_0\)</span> jest nieograniczony.</p>
<p>W przypadku drzewa istnieje tylko jeden region <em>(ściana)</em>:</p>
<div class="figure">
<img src="drzewo-reprezentacja-planarna.png" alt="drzewo" />
<p class="caption">drzewo</p>
</div>
<h2 id="texttwierdzenie-eulera"><span class="math inline">\(\text{Twierdzenie}\)</span> Eulera</h2>
<p>Niech <span class="math inline">\(F\)</span> oznacza liczbę regionów <em>(ścian)</em>, <span class="math inline">\(E\)</span> liczbę krawędzi oraz <span class="math inline">\(V\)</span> liczbę wierzchołków spójnego <a href="#textdefinicja-graf-planarny">grafu planarnego</a>.<br />
<strong>Wówczas mamy <span class="math inline">\(F - E + V = 2\)</span></strong>.</p>
<h2 id="d-d-texttwierdzenia-eulera">D-d <span class="math inline">\(\text{Twierdzenia}\)</span> Eulera</h2>
<p>Ustalmy liczbę <span class="math inline">\(V\)</span>. Dowód robimy indukcją po liczbie krawędzi. Ze spójności grafu wynika, że <span class="math inline">\(E \ge V-1\)</span>.</p>
<p>Jeśli <span class="math inline">\(E=V-1\)</span>, to graf jest drzewem, nie ma więc cyklu, więc ma tylko jeden region <em>(ścianę)</em>. Oczywiście wówczas mamy faktycznie <span class="math display">\[
F - E + V = 1 - (V-1) + V = 2
\]</span></p>
<p>Załóżmy więc, że <span class="math inline">\(E&gt;V-1\)</span>. Wtedy graf ma cykl. Niech <span class="math inline">\(e\)</span> będzie krawędzią z tego cyklu. Krawędź <span class="math inline">\(e\)</span> leży na brzegu dwóch ścian <em>(jedną z nich może być region nieograniczony)</em>.<br />
Usuńmy <span class="math inline">\(e\)</span> z grafu: <img src="d-d-euler.png" alt="d-d Euler" /></p>
<p>Liczba <span class="math inline">\(E\)</span> zmalała o jeden, liczba <span class="math inline">\(F\)</span> zmalała o jeden, a liczba <span class="math inline">\(V\)</span> nie uległa zmianie. Wartość wyrażenia <span class="math inline">\(F - E + V\)</span> nie uległa więc zmianie. Więc jest nadal równa <span class="math inline">\(2\)</span>.</p>
<h2 id="wniosek-z-texttwierdzenia-eulera">Wniosek z <span class="math inline">\(\text{Twierdzenia}\)</span> Eulera</h2>
<p><strong>Wszystkie planarne realizacje grafu spójnego mają taką samą liczbę ścian.</strong></p>
<h2 id="texttwierdzenie-liczba-krawędzi-w-planarnym-grafie"><span class="math inline">\(\text{Twierdzenie}\)</span> liczba krawędzi w planarnym grafie</h2>
<p>Niech <span class="math inline">\(G\)</span> będzie prostym grafem planarnym <span class="math inline">\(V\ge3\)</span>.<br />
Wówczas <span class="math display">\[
E \le 3\cdot V - 6
\]</span> a jeśli graf nie zawiera trójkątów to <span class="math display">\[
E \le 2\cdot V - 4
\]</span></p>
<h3 id="d-d-texttwierdzenia-liczba-krawędzi-w-planarnym-grafie">D-d <span class="math inline">\(\text{Twierdzenia}\)</span> liczba krawędzi w planarnym grafie</h3>
<ol style="list-style-type: decimal">
<li>Ogólnie (kiedy mamy trójkąty)</li>
<li>Zauważmy, że każdy region <em>(ściana)</em> ograniczony jest co najmniej trzema krawędziami. Zauważmy również, że każda krawędź leży na brzegu co najwyżej dwóch regionów <em>(ścian)</em>. Zatem <span class="math display">\[
   3 \cdot F \le 2 \cdot E
   \]</span> Zróbmy dokładniej:
<ol style="list-style-type: decimal">
<li>Niech <span class="math inline">\(F_1,\dots,F_y\)</span> będą regionami <em>(ścianami)</em>.</li>
<li>Niech <span class="math inline">\(f_i,~i=1,\dots,y\)</span> oznacza liczbę krawędzi na regionie <em>(ścianie)</em> <span class="math inline">\(F_i\)</span>.</li>
<li>Niech <span class="math inline">\(e_1,\dots,e_m\)</span> będą krawędziami</li>
<li>Wówczas mamy <span class="math display">\[
   3 \cdot F = 3 \cdot y \le \sum_{i=1}^{y}f_i = \sum_{i=1}^{y}\sum_{j=1}^{m}\lVert e_j~\text{jest incyndentna z}~f_j\rVert=\\
   \sum_{j=1}^{m}\sum_{i=1}^{y}\lVert e_j~\text{jest incydentna z}~f_j\rVert \le \sum_{j=1}^{m} = 2\cdot m = 2\cdot E
   \]</span></li>
</ol></li>
<li>Użyjmy <a href="#texttwierdzenie-eulera">równości Eulera</a> <span class="math inline">\(2 = F - E + V\)</span></li>
<li><p>Pomnóżmy ją przez <span class="math inline">\(3\)</span> i zastosujmy poprzednią nierówność <span class="math display">\[
   6 = 3F - 3E + 3V \le 2E - 3E + 3V = -E + 3V
   \]</span> <a href="https://www.youtube.com/watch?v=_d_6JvceAwE">dowód dr Sarada Herke</a></p></li>
<li>W przypadku kiedy nie mamy trójkątów</li>
<li>Zauważmy, że każdy region <em>(ściana)</em> ograniczony jest co najmniej czterema krawędziami. Zauważmy również, że każda krawędź leży na brzegu co najwyżej dwóch regionów <em>(ścian)</em>. Zatem <span class="math display">\[
   4 \cdot F \le 2 \cdot E
   \]</span> Zróbmy dokładniej:
<ol style="list-style-type: decimal">
<li>Niech <span class="math inline">\(F_1,\dots,F_y\)</span> będą regionami <em>(ścianami)</em>.</li>
<li>Niech <span class="math inline">\(f_i,~i=1,\dots,y\)</span> oznacza liczbę krawędzi na regionie <em>(ścianie)</em> <span class="math inline">\(F_i\)</span>.</li>
<li>Niech <span class="math inline">\(e_1,\dots,e_m\)</span> będą krawędziami</li>
<li>Wówczas mamy <span class="math display">\[
   4 \cdot F = 4 \cdot y \le \sum_{i=1}^{y}f_i = \sum_{i=1}^{y}\sum_{j=1}^{m}\lVert e_j~\text{jest incyndentna z}~f_j\rVert=\\
   \sum_{j=1}^{m}\sum_{i=1}^{y}\lVert e_j~\text{jest incydentna z}~f_j\rVert \le \sum_{j=1}^{m} = 2\cdot m = 2\cdot E
   \]</span></li>
</ol></li>
<li>Użyjmy <a href="#texttwierdzenie-eulera">równości Eulera</a> <span class="math inline">\(2 = F - E + V\)</span></li>
<li><p>Pomnóżmy ją przez <span class="math inline">\(4\)</span> i zastosujmy poprzednią nierówność <span class="math display">\[
   \begin{aligned}
   8 = 4F - 4E + 4V \le&amp;~ 2E - 4E + 4V = -2E + 4V\\
   4 \le&amp;~ -E + 2V\\
   E \le&amp;~ 2 V - 4
   \end{aligned}
   \]</span></p></li>
</ol>
<h3 id="wniosek-texttwierdzenia-liczba-krawędzi-w-planarnym-grafie">Wniosek <span class="math inline">\(\text{Twierdzenia}\)</span> liczba krawędzi w planarnym grafie</h3>
<p>Liczba krawędzi w grafie planarnym jest dosyć mała, bo ograniczyć ją można przez <span class="math inline">\(3V\)</span>, czyli jest rzędu <span class="math inline">\(O(V)\)</span> - to bardzo przydaje się w geometrii obliczeniowej.</p>
<h3 id="graf-k_5-nie-jest-planarny">Graf <span class="math inline">\(K_5\)</span> nie jest planarny</h3>
<p>Gdyby był planarny to <span class="math inline">\(10 = E \le 3V - 6 = 3\cdot 5 - 6 = 9\)</span>.</p>
<h3 id="graf-k_33-nie-jest-planarny">Graf <span class="math inline">\(K_{3,3}\)</span> nie jest planarny</h3>
<p>Gdyby był planarny to <span class="math inline">\(9 = E \le 2V - 4 = 2 \cdot 6 - 4 = 8\)</span>.</p>
<h2 id="texttwierdzenie-1"><span class="math inline">\(\text{Twierdzenie}\)</span> #1</h2>
<p>Załóżmy, że <span class="math inline">\(G = (V,E)\)</span> jest <a href="#textdefinicja-graf-planarny">grafem planarnym</a>. Wtedy istnieje wierzchołek <span class="math inline">\(v\)</span> taki, że <span class="math inline">\(\deg(v) \le 5\)</span></p>
<p>Ta własność przyda nam się, gdy będziemy zajmowali się kolorowaniem grafów.</p>
<h3 id="d-d-texttwierdzenia-1">D-d <span class="math inline">\(\text{Twierdzenia}\)</span> #1</h3>
<p>Załóżmy, że <span class="math inline">\((\forall v\in V)(\deg(v) \ge 6)\)</span>.<br />
Wówczas <span class="math display">\[
6 \cdot \lvert V\rvert \le \sum_{v\in V} \deg(V) = 2\cdot E \le 2\cdot (3 \cdot \lvert V \rvert -2) = 6 \cdot \lvert V \rvert - 6
\]</span> Otrzymaliśmy więc sprzeczność.</p>
</body>
</html>
