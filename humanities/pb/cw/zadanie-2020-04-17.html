<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>-</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <link rel="stylesheet" href="/style.css" />
  <link rel="preconnect" href="https://fonts.gstatic.com">
  <link href="https://fonts.googleapis.com/css2?family=Merriweather&display=swap" rel="stylesheet">
  <link href="https://fonts.googleapis.com/css2?family=Fira+Code:wght@500&display=swap" rel="stylesheet">

  <link rel="stylesheet" href="https://cdn.jsdelivr.net/npm/katex@0.12.0/dist/katex.min.css" integrity="sha384-AfEj0r4/OFrOo5t7NnNe46zW/tFgW6x/bCJG8FqQCEo3+Aro6EYUG4+cU+KJWu/X" crossorigin="anonymous">
</head>
<body>
<h1 id="zadanie-1">Zadanie-1</h1>
<p><em>2020-04-17</em></p>
<h2 id="konkurowanie-czy-kooperacja--drogi-rozwoju-przedsiębiorstw-w-xxi-wieku">Konkurowanie czy kooperacja – drogi rozwoju przedsiębiorstw w XXI wieku</h2>
<p><em>Uwagi do <a href="http://jmf.wzr.pl/pim/2012_1_3_14.pdf">artykułu Stanisława Kaczyńskiego</a></em></p>
<h2 id="słowem-wstępu">Słowem wstępu</h2>
<p>Twórca artykułu stara się przedstawić możliwości rozwoju firm polskich w XXI w. na przykładzie analizy środowiska małego i średniego biznesu łomżyńskiego, którego jest przedstawicielem.</p>
<h2 id="które-rozwiązanie-należy-wybrać">Które rozwiązanie należy wybrać</h2>
<p>Pytanie o właściwą drogę dla firm działających w warunkach globalizacji, intensywnego rozwoju technologii, wzrostu świadomości i zamożności klienta rozpatrywane jest poprzez porównanie dwóch czynników: <strong>konkurencji</strong> i <strong>kooperacji</strong>.</p>
<p>Autor przytacza definicje obu czynników, <em>starając</em> się analizować poszczególne ich aspekty.</p>
<h3 id="konkurencyjność">Konkurencyjność</h3>
<p>Konkurencyjność wg definicji przytoczonej przez S. Kaczyńskiego polega na zdolności do: - sprostania międzynarodowej konkurencji, - zapewnienia wysokiej stopy zwrotu, - wysokiego zatrudnienia na trwałych podstawach.</p>
<p>Zaznacza, że <strong>konkurencyjność wpływa na wizerunek firmy i jej pozycję na rynku</strong>.</p>
<p>Autor stwierdza, że przyszłość firm zależeć będzie od odwagi w kształtowaniu strategii, otwartości na rynek i potrzeby klienta.</p>
<h3 id="kooperacja">Kooperacja</h3>
<p>Natomiast kooperacja wg autora to współpraca poprzez kreowanie więzi, które dzieli na dwa typy:</p>
<ul>
<li><p>A — relacja <strong>klient <span class="katex"><span class="katex-mathml"><math xmlns="http://www.w3.org/1998/Math/MathML"><semantics><mrow><mo>↔</mo></mrow><annotation encoding="application/x-tex">\boldsymbol\leftrightarrow</annotation></semantics></math></span><span class="katex-html" aria-hidden="true"><span class="base"><span class="strut" style="height:0.39111em;vertical-align:0em;"></span><span class="mrel"><span class="mrel mathbf">↔</span></span></span></span></span> dostawca</strong><br />
<em>(jedna firma jest dostawcą usługi potrzebnej innej firmie)</em></p></li>
<li><p>B — <strong>współdziałanie</strong> firm <strong>dla wspólnych celów</strong><br />
<em>(organizacja i eksploatowanie bazy energetycznej, transportowej, informatycznej itd., wspólna polityka w zakresie zbytu lub eksportu, wypracowanie wspólnego stanowiska wobec władz lub organizacji itd.)</em>.</p></li>
</ul>
<p>Współdziałanie jest efektem nastawienia:</p>
<ul>
<li><strong>ofensywnego</strong>, czyli wspólnej realizacji przedsięwzięć innowacyjnych, dostaw produktów</li>
</ul>
<p><em>lub</em></p>
<ul>
<li><strong>defensywnego</strong>, czyli wypracowania mechanizmów obronnych przed zewnętrznymi konkurentami, fiskusem lub powstawaniem niekorzystnego prawa.</li>
</ul>
<p>Zatem, wg S. Kaczyńskiego <strong>kooperowanie prowadzi do efektywniejszego wykorzystania zasobów</strong> firmy oraz jej <strong>rozwoju i utrzymania pozycji na rynku</strong>.</p>
<h2 id="przykład-rynku-łomżyńskiego">Przykład rynku łomżyńskiego</h2>
<p>W dalszej części artykułu autor przechodzi do prezentacji firm łomżyńskich, stwierdzając, że wybór sposobu postępowania podmiotów zależy od wielu czynników, a przede wszystkim od branży.</p>
<p>Okazuje się, że firmy łomżyńskie z branży spożywczej oraz handlu artykułami budowlanymi w większości przypadków wybrały drogę kooperacji, zawiązując grupy, które organizują wspólne zakupy, reklamę, pozyskiwanie klientów. Wiąże się to oczywiście z możliwościami negocjacji niższych cen w myśl starej zasady, że duży może więcej za mniej.</p>
<p>Jednak takie branże jak budowlano-usługowa czy meblarska nie mają możliwości budowania <a href="#kooperacja">więzi typu A czy B</a> i niejako z natury rzeczy prowadzą wojnę <a href="#konkurencyjno%c5%9b%c4%87">konkurencyjną</a> na ceny usług w przypadku branży budowlanej oraz atrakcyjności produktu, salonu czy reklamy w przypadku branży meblarskiej.</p>
<h2 id="podsumowanie">Podsumowanie</h2>
<p>Ostatecznie <strong>autor nie daje żadnej recepty na zminimalizowanie ryzyka wybrania błędnej drogi przez firmy w warunkach gospodarki XXI w.</strong>, ograniczając się do konkluzji, że odpowiedź na pytanie, która droga jest lepsza <strong>nie jest jednoznaczna</strong>.</p>
<p>Niniejszy artykuł jest jedynie wprowadzeniem do problemu. Jest to nieco rozczarowujące, ponieważ tytuł sugerował większe zaangażowanie autora w próbę zmierzenia się z tezą wyjściową.</p>
<p>Zatem pozostajemy z wiedzą w rodzaju <em>„czy lepiej być, czy lepiej mieć”</em>, a w tym przypadku, czy żeby być konkurencyjnym trzeba kooperować, choć nie zawsze jest to możliwe.</p>
<p>Stawianie tezy już na wstępie rozdzielającej te dwa czynniki może prowadzić do niepotrzebnych dywagacji w obszarze, który jest wg mnie jednoznaczny. Jeżeli rysuje się jakakolwiek możliwość kooperacji, nierozsądnym jest rezygnacja z szansy zwiększenia swoich potencjalnych możliwości, wliczając w to konkurencyjność firmy.</p>
<p>Zatem moim zdaniem nie jest zasadne pytanie, która droga jest pewniejsza, raczej istotne wydaje się znalezienie złotego środka pomiędzy nimi, aby uzyskać wyznaczony poziom rozwoju.</p>
</body>
</html>
